

# คู่มือการใช้งาน
# User Manual



## แพลตฟอร์มดิจิตอลข้อมูลเมืองขององค์กรปกครองส่วนท้องถิ่น 
## (City Digital Data Platform: CDDP)






----

## 1. บทนำ

แพลตฟอร์มดิจิทัลข้อมูลเมือง (City Digital Data Platform: CDDP) เป็นระบบศูนย์บัญชาการด้านข้อมูลกลางขององค์กรปกครองส่วนท้องถิ่น (อปท.) ที่รวบรวม จัดเก็บ จัดการ วิเคราะห์ และแสดงผลข้อมูลที่เกี่ยวข้องกับการดำเนินงาน และบริการของเมืองในด้านต่าง ๆ โดยมีวัตถุประสงค์หลักเพื่อให้ผู้ใช้งานทั้งฝ่ายบริหาร ฝ่ายวางแผน และฝ่ายปฏิบัติงานต่าง ๆ ขององค์กรปกครองส่วนท้องถิ่น สามารถประหยัดเวลาและเพิ่มประสิทธิ์ภาพในการบริหารจัดการเรื่องต่าง ๆ ภายในเมือง ทั้งยังสามารถดูแลและตอบสนองต่อความต้องการประชาชนในท้องถิ่น อีกทั้งยังช่วยให้เกิดการส่งเสริมการมีส่วนร่วมของประชาชน สนับสนุนการเติบโตทางเศรษฐกิจ และการปรับปรุงความน่าอยู่และความปลอดภัยของเมืองให้ดียิ่งขึ้น
เอกสารฉบับนี้ได้จัดทำขึ้นเพื่ออธิบายถึงขั้นตอนการใช้งานระบบ และแนวทางการนำระบบไปใช้งานในกิจกรรมต่าง ๆ ของ อปท. ที่รวบรวมจากการสัมภาษณ์ผู้ใช้งานแล้วในเบื้องต้น ผู้ใช้งานสามารถนำแนวทางดังกล่าวเป็นแนวทางเบื้องต้นในการใช้งานแพลตฟอร์มดิจิทัลข้อมูลเมืองของท้องถิ่นท่านเองได้ โดยเอกสารฉบับนี้มีเนื้อหาครอบคลุมเฉพาะส่วนของบุคลากรในสังกัดของเทศบาล xxxx เท่านั้น  

ในปัจจุบัน CDDP ได้มีการแบ่งฟังก์ชั่นการใช้งานและชุดข้อมูล (Layer) ตามภารกิจและหน้าที่ของ อปท. ซึ่งระบบมีการแบ่งออกเป็น 3 ด้าน ได้แก่
1. ด้านการบริหารจัดการเมือง
2. ด้านสวัสดิการสังคม
3. ด้านสาธารณสุข
ในการใช้งาน CDDP จะมีการกำหนดสิทธิ์การใช้งานและการเข้าถึงข้อมูลของผู้ใช้ระบบ (User Role) โดย ผู้ดูแลประจำท้องถิ่น (User Admin) ที่ได้รับการแต่งตั้งจากเทศบาลเท่านั้น โดยจะแบ่งเป็น Viewer, Editor และ Master หรือตามกลุ่มของผู้ใช้ระบบ ดังนั้นผู้ใช้ระบบจะเห็นเฉพาะชุดข้อมูลและฟังก์ชั่นการใช้งานระบบที่ผู้ใช้งานได้รับสิทธิ์เข้าถึงเท่านั้น
	หากผู้ใช้งานมีความประสงค์หรือมีข้อเสนอแนะในการพัฒนาใดต่อแพลตฟอร์มดิจิทัลข้อมูลเมืองเพิ่มเติม ทางผู้พัฒนายินดีรับฟังข้อเสนอแนะของทุกท่านเพื่อการพัฒนาต่อไป โดยโปรดแจ้งความคิดเห็นของท่านต่อทีมงานของเรา

บริษัท เบดร็อค อนาไลติกส์ จำกัด  
11 สิงหาคม 2566

----
## 2. การเริ่มต้นใช้งาน

ในการใช้งานแพลตฟอร์มดิจิทัลข้อมูลเมือง (City Digital Data Platform: CDDP) มีขั้นตอนในการเริ่มต้นใช้งานเพียง 3 ขั้นตอนหลัก ดังต่อไปนี้

2.1 ดาวน์โหลดและติดตั้ง Google Chrome
	สำหรับการเข้าใช้งานระบบ CDDP แนะนำให้ผู้ใช้งานเข้าใช้งานด้วยเบราว์เซอร์ Google Chrome ซึ่งเป็นเว็บเบราว์เซอร์ที่ทำงานได้รวดเร็วและพร้อมใช้งานโดยไม่มีค่าใช้จ่าย ก่อนที่จะดาวน์โหลด โปรดตรวจสอบว่า Google Chrome รองรับระบบปฏิบัติการที่คุณใช้หรือไม่ และดูว่าอุปกรณ์ของคุณมีคุณสมบัติตรงตามข้อกำหนดอื่นๆ ของระบบหรือไม่

 
รูปที่ 1 เบราว์เซอร์เข้าใช้งานระบบ ผ่าน Google Chrome

2.1.1 วิธีติดตั้ง Google Chrome บนระบบปฏิบัติการ Windows
(1)	ดาวน์โหลดไฟล์ติดตั้ง เข้าไปที่ link : https://www.google.com/chrome/
(2)	หากได้รับข้อความแจ้ง ให้คลิกเรียกใช้หรือบันทึก
•	หากเลือกบันทึก ให้ทำอย่างใดอย่างหนึ่งต่อไปนี้เพื่อเริ่มการติดตั้ง
•	ดับเบิลคลิกไฟล์ที่ดาวน์โหลดมา
•	คลิกเปิดไฟล์
(3)	หากระบบถามว่า "คุณต้องการอนุญาตให้แอปนี้ทำการแก้ไขในอุปกรณ์ไหม" ให้คลิกใช่
(4)	เปิด Google Chrome โดยทำดังนี้
•	Windows 10 ขึ้นไป: หน้าต่าง Google Chrome จะเปิดขึ้นหลังจากทุกอย่างเสร็จเรียบร้อยแล้ว คุณกำหนดให้ Google Chrome เป็นเบราว์เซอร์เริ่มต้นได้
			หากผู้ใช้งานมีการใช้เบราว์เซอร์อื่นอย่าง Internet Explorer หรือ Safari ผู้ใช้งานอาจถูกนำเข้าสู่หน้าการตั้งค่าเริ่มต้นสำหรับ Google Chrome ได้



2.1.2 วิธีติดตั้ง Google Chrome บนระบบปฏิบัติการ Mac
(1)	ดาวน์โหลดไฟล์ติดตั้ง เข้าไปที่ https://www.google.com/chrome/ 
(5)	เปิดไฟล์ "googlechrome.dmg"
(6)	ในหน้าต่างที่ปรากฏขึ้น ให้ค้นหา Google Chrome   
(7)	ลาก Google Chrome ไปยังโฟลเดอร์ "แอปพลิเคชัน"
(a)	ระบบอาจขอให้คุณป้อนรหัสผ่านของผู้ดูแลระบบ
(b)	หากไม่ทราบรหัสผ่านของผู้ดูแลระบบ ให้ลาก Google Chrome ไปยังตำแหน่งใดก็ได้ที่คุณทำการแก้ไขได้ เช่น ในเดสก์ท็อป
(8)	เปิด Google Chrome
(9)	เปิด Finder
(10)	ที่แถบด้านข้าง ซึ่งอยู่ทางขวาของ Google Chrome ให้คลิก "ดีดออก"  

2.2 สมัครสมาชิก
	สำหรับการเข้าใช้งานระบบ CDDP ผู้ใช้งานจะต้องดำเนินการสมัครสมาชิกเพื่อเข้าใช้งานระบบด้วยตนเอง พร้อมกับเป็นการยื่นขอสิทธิ์ในการเข้าถึงระบบ CDDP ของท้องถิ่นของท่าน โดยมีผู้ดูแลประจำท้องถิ่นของท่าน (User Admin) เป็นผู้อนุมัติเพื่อให้ท่านสามารถเข้าใช้งานระบบ 
	ขั้นตอนของการสมัครสมาชิกมีดังต่อไปนี้ 
2.2.1 การสมัครสมาชิกใหม่
	เมื่อผู้ใช้งานใหม่หรือเจ้าหน้าที่ในเทศบาลต้องการเข้าใช้งานระบบ CDDP ผู้ใช้งานนั้นสามารถทำได้ผ่านการสมัครสมาชิกใหม่สำหรับเข้าใช้งานระบบได้ด้วยตนเอง โดยการเข้าหน้าเว็บไซต์ในการสมัครสมาชิก เพื่อเข้าใช้งานระบบ CDDP โดยผ่านเว็บเบราว์เซอร์ของคอมพิวเตอร์ ซึ่งสามารถเข้าถึงได้เมื่อมีการกรอก URL เสร็จสิ้น เบราว์เซอร์จะนำไปยังหน้า Login สำหรับการสมัครสมาชิกโดยผู้ใช้งานสามารถดำเนินการตามขั้นตอนดังต่อไปนี้
(1)	เข้าระบบด้วยเบราว์เซอร์ Google Chrome ไปที่ URL : https://cddp.localgov.ai/  
(2)	ระบบจะนำไปยังหน้าจอเข้าใช้งานระบบ ให้ผู้ใช้งานคลิกที่ “สมัครสมาชิก” 
 
รูปที่ 2 สมัครสมาชิก

(3)	ระบบจะนำไปยังหน้าจอสำหรับกรอกข้อมูลในการสมัครสมาชิก โดยระบบจะขอให้ท่านอ่านรายละเอียดของข้อกำหนดและเงื่อนไขในการใช้งาน และนโยบายคุ้มครองข้อมูลส่วนบุคคล เมื่อท่านอ่านลงมาจนถึงบรรทัดสุดท้ายระบบจะปรากฏปุ่มยอมรับ (หากผู้ใช้งานไม่เลือกยอมรับข้อตกลงดังกล่าว ระบบจะไม่อนุญาตให้สมัครสมาชิก) ดังแสดงในรูปที่ 3

 
รูปที่ 3 ข้อกำหนดและเงื่อนไขการใช้บริการ และนโยบายคุ้มครองข้อมูลส่วนบุคคล

(4)	กรอกข้อมูลในฟอร์มการสมัครสมาชิก (ดังแสดงในรูปที่ 4 และ 5) โดยกรอกรายละเอียดดังนี้ 
•	ชื่อ-นามสกุล (*จำเป็น) 
•	องค์กร/บริษัท 
•	ตำแหน่ง 
•	อีเมล (*จำเป็น) 
•	รหัสผ่าน (*จำเป็น) 
•	ยืนยันรหัสผ่าน (*จำเป็น) 
*รหัสผ่านต้องประกอบไปด้วย ตัวอักษรพิมพ์ใหญ่ ตัวอักษรพิมพ์เล็ก ตัวเลข และอักขระพิเศษ อย่างน้อย 1 ตัว และต้องมีความยาวรวมกันมากกว่า 8 ตัวขึ้นไป

 
รูปที่ 4 แบบฟอร์มสมัครสมาชิก

 
รูปที่ 5 แสดงข้อมูลที่จำเป็นต้องระบบในการสมัครสมาชิก

(5)	คลิกปุ่ม ยืนยัน ระบบจะทำการบันทึกข้อมูล และส่งผลยืนยันสมัครสมาชิกไปยังอีเมล โดยจะแสดงข้อความยืนยัน “สมัครสมาชิกเรียบร้อย โปรดยืนยันอีเมลของคุณ”

 
รูปที่ 6 หน้าจอยืนยันสมัครสมาชิกสำเร็จ

(11)	เมื่อสมัครสมาชิกเรียบร้อย ระบบจะแจ้งผลยืนยันการสมัครสมาชิกไปยังอีเมลผู้ใช้งาน (ดังแสดงในรูปที่ 7)
(12)	คลิกปุ่ม “verify my email” 

 
รูปที่ 7 อีเมลยืนยันการสมัครสมาชิก





(13)	ระบบจะนำไปยังหน้าจอเข้าสู่ระบบ ให้ผู้ใช้กรอกอีเมลและรหัสผ่าน (ดังแสดงในรูปที่ 8)
 
รูปที่ 8 หน้าจอการเข้าสู่ระบบ

(14)	ระบบจะแสดงหน้าจอเป็นข้อความเตือน 403 เพื่อให้ไปติดต่อผู้ดูแลประจำท้องถิ่น (User Admin) และขอสิทธิ์การเข้าถึง CDDP โดยในครั้งแรกระบบจะแสดงข้อความแจ้งเตือน ดังแสดงในรูปที่ 9 “403 ท่านไม่มีสิทธิ์เข้าใช้งานระบบ โปรดติดต่อผู้ดูแลระบบเพื่อเพิ่มสิทธิ์ในการเข้าใช้งาน” 

 
รูปที่ 9 หน้าจอ 403 ไม่สามารถใช้งานได้ ต้องรอแอดมินเปิดสิทธิ์ใช้งาน

(15)	ต่อมา ผู้ใช้งานแจ้งอีเมลที่ใช้สมัครสมาชิกไปยังแอดมินหรือผู้ดูแลประจำท้องถิ่น (User Admin) ของเทศบาลนั้นๆ เพื่อแจ้งให้เปิดสิทธิ์การใช้งานสำหรับท่าน
(16)	เมื่อแอดมินหรือผู้ดูแลประจำท้องถิ่น (User Admin) อนุมัติสิทธิ์เข้าใช้งาน ระบบจะส่งอีเมลแจ้งผลการยืนยันสิทธิ์เข้าใช้งานแพลตฟอร์มดิจิทัลข้อมูลเมือง (CDDP) ไปยังอีเมลที่ท่านได้สมัครสมาชิกไว้ ดังแสดงในรูปที่ 10
 
รูปที่ 10 อีเมลแจ้งผลการยืนยันเข้าใช้งานระบบ

(17)	คลิกลิงก์ที่ปรากฏบนอีเมลแจ้งผลยืนยันการเข้าใช้งาน
(18)	ระบบจะนำไปยังหน้าจอสำหรับเข้าสู่ระบบต่อไป
 
รูปที่ 11 หน้าจอเข้าสู่ระบบ 
2.3 เข้าใช้งานระบบ
2.3.1 การเข้าสู่ระบบ
	หลังจากสมัครสมาชิกสำเร็จ ผู้ใช้งานจะได้รับการยืนยันสิทธิ์การใช้งานจากแอดมินหรือผู้ดูแลระบบของทาง อปท. เรียบร้อยแล้ว ผู้ใช้งานสามารถเริ่มใช้งานระบบได้ ตามสิทธิ์ที่ได้รับ โดยดำเนินการดังนี้
(1)	เข้าระบบอีกครั้ง โดยไปที่ลิงก์ https://cddp.localgov.ai/
(2)	เข้าสู่ระบบโดยกรอกรายละเอียด ดังแสดงในรูปที่ 12 ดังนี้ 
•	อีเมล
•	รหัสผ่าน
หมายเหตุ: การคลิกปุ่ม “แสดง” ที่ช่อง “รหัสผ่าน” ระบบจะแสดงรหัสผ่านที่ได้ทำการกรอกไว้ 
(3)	จากนั้นคลิกปุ่ม “เข้าสู่ระบบ” 
 
รูปที่ 12 หน้าจอล็อคอินเพื่อเข้าสู่ระบบ

(4)	เมื่อเข้าสู่ระบบสำเร็จ ระบบจะนำไปยังหน้าจอหลักของระบบ โดยแสดงขอบเขตตามพื้นที่หรือสิทธิ์ที่ได้รับแต่ละเทศบาล ดังแสดงในรูปที่ 13 ตัวอย่างในที่นี้ขอยกตัวอย่างของ เทศบาลนครยะลา
 
รูปที่ 13 หน้าจอเมื่อเข้าสู่ระบบสำเร็จ

(5)	หากเข้าสู่ระบบไม่สำเร็จ หรือไม่สามารถเข้าสู่ระบบได้ อาจมีได้หลายสาเหตุ 
•	กรณีระบุ อีเมล, รหัสผ่าน ไม่ถูกต้อง 
ระบบจะแสดงข้อความ: “อีเมล หรือ รหัสผ่านผิดพลาด กรุณาลองใหม่อีกครั้ง”
 
รูปที่ 14 ข้อความแจ้งเตือนกรณีเข้าสู่ระบบไม่สำเร็จ




•	กรณีไม่มีสิทธิ์การเข้าใช้งานระบบ หรือสิทธิ์เข้าใช้งานไม่ถูกต้องเนื่องจากยังไม่ได้รับการยืนยันการเข้าใช้งานระบบโดยแอดมินหรือผู้ดูแลระบบ
จะแสดงข้อความ: “403 ท่านไม่มีสิทธิ์เข้าใช้งานระบบ โปรดติดต่อผู้ดูแลระบบเพื่อเพิ่มสิทธิ์ในการเข้าใช้งาน” 
 
รูปที่ 15 ข้อความแจ้งเตือนกรณีไม่พบสิทธิ์เข้าใช้งานระบบ

2.3.2 ออกจากระบบ
		เมื่อผู้ใช้งานสิ้นสุดการใช้งานในระบบ สามารถสิ้นสุดการใช้งานได้ โดยการออกจากระบบ CDDP ซึ่งจะมีขั้นตอนการดำเนินการ ดังนี้ 
(1)	คลิกปุ่ม   จะแสดงอยู่ที่ด้านบนขวามือ ส่วนข้อมูลของ User ดังแสดงในรูปที่ 16
(2)	เลือก ออกจากระบบ 
 
รูปที่ 16 ออกจากระบบ
 
2.3.3 ลืมรหัสผ่าน
กรณีลืมรหัสผ่าน สามารถดำเนินการสำหรับขอรหัสผ่านใหม่ได้ด้วยตนเอง ดังนี้
(1)	ไปที่หน้าเข้าสู่ระบบ 
(2)	คลิก “ลืมรหัสผ่าน?”

 
รูปที่ 17 ลืมรหัสผ่าน

(3)	ระบบจะนำไปยังหน้าจอ ลืมรหัสผ่าน 
(4)	ให้ผู้ใช้งานระบุอีเมลที่สมัครใช้งานกับระบบ 
(5)	จากนั้นคลิกปุ่ม “ยืนยัน”

 
รูปที่ 18 ระบุอีเมลที่สมัครสมาชิกในระบบ

(6)	ระบบจะแจ้งการรีเซตรหัสผ่าน ไปยังอีเมลที่ระบุไว้ข้างต้น โดยมีหน้าจอยืนยันการส่งอีเมลสำเร็จ
 
รูปที่ 19 หน้าจอยืนยันส่งอีเมลสำเร็จ

(7)	คลิกปุ่ม “Reset Password” ที่อีเมล
 
รูปที่ 20 อีเมลแจ้งรีเซตรหัสผ่าน





(8)	จากนั้น ระบบจะนำไปยังหน้าจอ การตั้งค่ารหัสผ่านใหม่ ดังแสดงในรูปที่ 21
 
รูปที่ 21 หน้าจอตั้งรหัสผ่านใหม่

(9)	ผู้ใช้งานสามารถกำหนดรหัสผ่านใหม่ โดยมีขั้นตอนดังนี้
(9.1)	รหัสผ่านใหม่ โดยต้องกำหนดรหัสผ่านให้ตรงตามเงื่อนไขที่ระบบกำหนด
 
รูปที่ 22 เงื่อนไขและข้อกำหนดในการตั้งรหัสผ่าน

(9.2)	ยืนยันรหัสผ่าน ระบุยืนยันรหัสผ่านให้ตรงกันกับ ช่องรหัสผ่านใหม่ หากไม่ตรงกันระบบจะแสดงข้อความเตือน “รหัสผ่านไม่ตรงกัน”และจะไม่สามารถทำการยืนยันหรือบันทึกรหัสผ่านใหม่ได้


(10)	เมื่อระบุรหัสผ่านตรงกันเรียบร้อยแล้ว ระบบจะเปิดปุ่มให้คลิก “ยืนยัน” 
 
รูปที่ 23 การตั้งรหัสผ่านใหม่

(11)	ระบบจะทำการบันทึกและอัพเดตข้อมูลรหัสผ่านใหม่ลงระบบ จากนั้นนำไปยังหน้าจอสำหรับเข้าระบบ
 
รูปที่ 24 หน้าจอสำหรับเข้าระบบใหม่

(12)	ผู้ใช้งานสามารถเข้าสู่ระบบด้วย รหัสผ่านใหม่ เพื่อเข้าใช้งานในลำดับถัดไป
 
![image](https://github.com/saisudad/User-Manual/assets/144087758/11ca38fa-d583-4b25-8a8e-c78a5e72f2bb)




